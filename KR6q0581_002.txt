#-*- mode: mandoku-view; -*-
#+DATE: 2015-08-30 21:54:22.603591
#+TITLE: 善權位禪師語錄
#+PROPERTY: CBETA_ID J39nB469
#+PROPERTY: ID KR6q0581
#+PROPERTY: SOURCE Jiaxing Canon Vol. 39, No. B469
#+PROPERTY: VOL 39
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0581_J_002-0925b> 
#+PROPERTY: JUAN 2

 松巋善權位禪師語錄卷之二¶
嗣法門人大悅等編¶

頌古¶

世尊拈花¶

#+BEGIN_VERSE
「　信手拈來絕計量當機覿面索承當飲光若是英靈¶者必不明明入𤐰湯
#+END_VERSE
」¶

二祖立雪¶

#+BEGIN_VERSE
「　本分安閒不自閒無端雪裏立人前饒君覓得安心¶法失卻孃生一臂全
#+END_VERSE
」¶

臨濟痛棒¶

#+BEGIN_VERSE
「　禍福無門口自招烏藤三頓不相饒大愚脅下翻身¶轉平地波濤萬丈高
#+END_VERSE
」¶

女子出定¶

#+BEGIN_VERSE
「　出得何如未出時莫教錯過兩行眉而今四海清如¶許慚愧當年七佛師
#+END_VERSE
」¶

十智同真¶

#+BEGIN_VERSE
「　溪山雲月自古同詎分南北與西東頓開鐵面誰相¶委一曲陽春詠不窮
#+END_VERSE
」¶

倩女離魂¶

#+BEGIN_VERSE
「　澹煙濃粉作新裝賣畫風流猶是狂若遇知音親道¶破腥臊何得污諸方
#+END_VERSE
」¶

藥山陞座¶

#+BEGIN_VERSE
「　月桂長空觸處明何緣照眼似迷程雪中薦得寒梅¶意始許枝頭幾度春
#+END_VERSE
」¶

雲巖掃地¶

#+BEGIN_VERSE
「　但將一語勘知音窄處拶人難卓針就裏撥開閒影¶像長空突出月孤明
#+END_VERSE
」
<pb:KR6q0581_J_002-0925c>¶

百鳥啣花¶

#+BEGIN_VERSE
「　孤峰深鎖碧雲中兀坐寥寥一嬾融百鳥不來由自¶適遊人徒妄覓形蹤
#+END_VERSE
」¶

南泉三不是¶

#+BEGIN_VERSE
「　四面洪濤萬丈深拶身無路亦無門就中掣斷黃金¶鎖不是愁人亦斷魂
#+END_VERSE
」¶

拈香撥火¶

#+BEGIN_VERSE
「　覿面相逢不識他只因錯過苦婆娑拈香撥火如親¶薦觸處逢渠唱哩囉
#+END_VERSE
」¶

仰山指雪獅子¶

#+BEGIN_VERSE
「　紅非血兮白非銀徹骨寒梅占小春推倒扶起閒著¶力清風明月往來新
#+END_VERSE
」¶

主人公¶

#+BEGIN_VERSE
「　當機覿面無人識擬意思量路轉岐識得其中些子¶意拈頭作尾復何疑
#+END_VERSE
」¶

四偈¶

#+BEGIN_VERSE
「　金剛寶劍豈待如何稍涉觸犯血染山河
#+END_VERSE
」¶

#+BEGIN_VERSE
「　踞地獅子牙鋒爪利不展威獰野狐潛避
#+END_VERSE
」¶

#+BEGIN_VERSE
「　探竿影艸不須徵考未及入門已辨分曉
#+END_VERSE
」¶

#+BEGIN_VERSE
「　不作喝用顛拈倒弄舉起龜毛全體大用
#+END_VERSE
」¶

雜著¶

贈本源老宿見訪¶

#+BEGIN_VERSE
「　肩風破浪出煙霞適遇紅桃幾樹花識得枝頭閒意¶思山僧有語別云沙
#+END_VERSE
」¶

贈本拙老衲¶

#+BEGIN_VERSE
「　眉間挂劍老闍黎拽杖披雲過野溪行到水窮山盡¶處與吾扶起碧雲梯
#+END_VERSE
」¶

贈天一首座¶

#+BEGIN_VERSE
「　宗門九鼎危如卯貴在承當轉用施三要三玄纔試
<pb:KR6q0581_J_002-0926a>¶舉雷聲發動電光隨
#+END_VERSE
」¶

示無上禪人¶

#+BEGIN_VERSE
「　去去來來費腳頭芒鞋喫苦路為讎揚眉薦得歸家¶句信步毘盧頂上游
#+END_VERSE
」¶

示升宇大珍譚居士¶

#+BEGIN_VERSE
「　施為固必先知因洞達玄微性自真設使一毫生意¶外靈明覿面莫能親
#+END_VERSE
」¶

示道成禪德¶

#+BEGIN_VERSE
「　刻期學道最良方唯要恒心莫易常一念時時緊逼¶拶逢緣觸境自生光
#+END_VERSE
」¶

普明姜醫士乞偈¶

#+BEGIN_VERSE
「　多年煉就活靈丹起死回生只一丸異症膏肓沾妙¶劑管教痼病及時痊
#+END_VERSE
」¶

文林姜居士乞偈¶

#+BEGIN_VERSE
「　入山欲覓無生句貧道原來一法無半夜觸翻逆器¶了天明任汝說之乎
#+END_VERSE
」¶

送劍端法兄¶

#+BEGIN_VERSE
「　雲迷古道恨離離就裏寒心獨我知話到識情難別¶處幾回煙浪動人思
#+END_VERSE
」¶

送天碧上座住靜¶

#+BEGIN_VERSE
「　清淨法身隨處安何須更要覓深山有時挖斷鋤頭¶頸握柄歸來報我閒
#+END_VERSE
」¶

送安南衛紫石程護法¶

#+BEGIN_VERSE
「　閒來訪我道撫掌呵呵笑桃李花並開拈起呈微妙
#+END_VERSE
」¶

壽莫檀越¶

#+BEGIN_VERSE
「　王母蟠桃獻上延三多五福慶長年銀琴鐵笛頻相¶祝壽域崇開不老仙
#+END_VERSE
」¶

止說黃居士乞偈¶

#+BEGIN_VERSE
「　立心行正道驚策自疑猜時時執起金剛劍大與佛¶魔戰一回
#+END_VERSE
」
<pb:KR6q0581_J_002-0926b>¶

示自戒陳居士¶

#+BEGIN_VERSE
「　自戒堅持宿世因更須驚策堅持人直教持到無持¶處眼底眉邊挂曉春
#+END_VERSE
」¶

明濟于居士求偈¶

#+BEGIN_VERSE
「　茆屋深居志若癡如斯自有眼明時山僧無可重開¶示月在青天水在池
#+END_VERSE
」¶

贈天眉副寺¶

#+BEGIN_VERSE
「　寶壽生薑辣味奇毒流千古中天眉老僧知汝無情¶面有病無錢不問伊
#+END_VERSE
」¶

示天秘禪人¶

#+BEGIN_VERSE
「　金剛圈出老楊岐秘密其中最上機的要發明心地¶印經行坐臥好提廝
#+END_VERSE
」¶

示悟空禪人¶

#+BEGIN_VERSE
「　人前每說隔天涯今日重逢勘作家彼此眉橫鼻直¶豎闍黎何事自週遮
#+END_VERSE
」¶

贈不易楊醫士¶

#+BEGIN_VERSE
「　利己利人施妙方肱心慈濟盡蓄藏鍼頭盡施神僊¶妙只待功成證醫王
#+END_VERSE
」¶

示海闊馬居士¶

#+BEGIN_VERSE
「　覿面相呈勿外求原來屈指是拳頭若能分別其中¶意終不騎牛更覓牛
#+END_VERSE
」¶

示大乘袁居士¶

#+BEGIN_VERSE
「　大乘根器已生來當下無疑趨聖階不落聲聞小果¶界時時擬近大雄才
#+END_VERSE
」¶

示大純邵善人¶

#+BEGIN_VERSE
「　佛法大意無多子一念純熟絕較量分明下手無著¶處古今多少錯承當
#+END_VERSE
」¶

示大信喻居士¶

#+BEGIN_VERSE
「　大信無疑直下了了然無事樂閒身閒中莫教等閒¶過時把彌陀念幾聲
#+END_VERSE
」
<pb:KR6q0581_J_002-0926c>¶

送笑月侍者入楚省師¶

#+BEGIN_VERSE
「　參方學道入叢林究竟完全只死心此去三湘逢敏¶手歸來報我遇知音
#+END_VERSE
」¶

示秀雲禪人¶

#+BEGIN_VERSE
「　前三三與後三三珍重禪人仔細參笑殺從前無著¶老堂堂覿面自顢頇
#+END_VERSE
」¶

真秀包居士乞偈¶

#+BEGIN_VERSE
「　愧我平常無一法龜毛豎起用多端饒伊縱具超方¶眼薦得分明落二三
#+END_VERSE
」¶

示愛月侍者¶

#+BEGIN_VERSE
「　昔日鳥窩親切意當陽拈起布毛吹只今苦口無他¶意要汝聲前奪祖機
#+END_VERSE
」¶

示化月禪人¶

#+BEGIN_VERSE
「　見渠質直無虛偽日用尋常絕正偏鼻祖家風無別¶妙只須就裏定方圓
#+END_VERSE
」¶

覓心禪人乞偈¶

#+BEGIN_VERSE
「　覓心無處是心安先德誠言豈等閒若解承當此箇¶事清風皓月映眉端
#+END_VERSE
」¶

覺悟金居士乞偈¶

#+BEGIN_VERSE
「　非是山僧機不投只因爾念別馳求從今正好將心¶息勿使浮生空白頭
#+END_VERSE
」¶

示托禪禪人¶

#+BEGIN_VERSE
「　為人切忌自瞞頇日用尋常當返觀荊棘林中下腳¶易夜明簾外轉身難
#+END_VERSE
」¶

示心田禪人¶

#+BEGIN_VERSE
「　心田決志守心城剿盡魔軍四海平內外一如空幻¶有拈頭作尾示無生
#+END_VERSE
」¶

示楚禎姜居士¶

#+BEGIN_VERSE
「　一念無私異念休牧牛極要追蹤繇驀然入手貫穿¶鼻縱步還家任自游
#+END_VERSE
」
<pb:KR6q0581_J_002-0927a>¶

送太守梅臣傳護法¶

#+BEGIN_VERSE
「　憐才治澤動賢情腰佩黃金仲子聲八納風寒留不¶住輕車三過遶龍城
#+END_VERSE
」¶

九河江居士索話頭¶

#+BEGIN_VERSE
「　向吾索話頭示汝乾矢橛但直恁麼去自然無分別
#+END_VERSE
」¶

送梵僧¶

#+BEGIN_VERSE
「　迢迢千萬路程賒杖錫東來禮洛伽盡道西天真極¶樂闍黎何事慕中華
#+END_VERSE
」¶

宿南華山夜聞猿啼¶

#+BEGIN_VERSE
「　蓮峰聳翠接長空一枕煙霞寂寞中落落猿聲驚夢¶醒不知身臥碧雲宮
#+END_VERSE
」¶

春遊晚歸復及人來韻¶

#+BEGIN_VERSE
「　柳弄青陰曙色嬌林泉深處暗香飄山長路曲歸來¶晚謾把殘詩對月敲
#+END_VERSE
」¶

晴山鶯語¶

#+BEGIN_VERSE
「　閒雲散盡曉風清日暖花明鳥語新舌巧聲輕無曲¶調幾回啼破嶺頭春
#+END_VERSE
」¶

季春日訪祖鼻法兄不遇¶

#+BEGIN_VERSE
「　杖履追尋入石畿層層煙霧鎖柴扉庭前柏子陳年¶景屋後殘花自落飛
#+END_VERSE
」¶

嘯天獅子¶

#+BEGIN_VERSE
「　當空危踞露雄峰造物生成勢不同種性曾來無半¶侶長年獨笑碧雲中
#+END_VERSE
」¶

廛居¶

#+BEGIN_VERSE
「　厭寂辭山樂市廛鬧烘烘處好盤桓靜中學道非為¶道動裏參禪方是禪
#+END_VERSE
」¶

#+BEGIN_VERSE
「　是非場作菩提岸聲色堆為淨法身剎剎塵塵皆大¶意頭頭法法盡圓明
#+END_VERSE
」¶

#+BEGIN_VERSE
「　非僧非俗日街游不作經商豈八流骨董多般都賣¶盡單單不賣死貓頭
#+END_VERSE
」
<pb:KR6q0581_J_002-0927b>¶

#+BEGIN_VERSE
「　消閒無事課彌陀百八珠輪不較多本分修行由我¶得平常日用有檀那
#+END_VERSE
」¶

山居¶

#+BEGIN_VERSE
「　松巋日用自平常佛法人情俱已忘問道其中端的¶事冷時向火熱乘涼
#+END_VERSE
」¶

#+BEGIN_VERSE
「　一住深山是事灰倚林終日枕莓苔清風明月心交¶友不待相呼自往來
#+END_VERSE
」¶

睡佛¶

#+BEGIN_VERSE
「　看破眾生塵劫事不勞世念起攀緣放身做箇驢年¶夢一枕山河伴石眠
#+END_VERSE
」¶

贈友人新成靜室¶

#+BEGIN_VERSE
「　尖頭茅屋隱松間四壁芸窗對遠山舉世只聞才子¶貴安知劫外道人閒
#+END_VERSE
」¶

春日次韻¶

#+BEGIN_VERSE
「　寒梅初綻報春還細柳含煙掩竹關自慶不知時節¶易燒松煮雪傍雲間
#+END_VERSE
」¶

吟菊次顯和尚原韻¶

#+BEGIN_VERSE
「　籬下英姿秋後芳抱香枝勁自成粧拂衣歸去人先¶醉隱逸何辭傲晚霜
#+END_VERSE
」¶

散淡歌¶

#+BEGIN_VERSE
「　疏閒道者原無疑孤雲野鶴任東西異跡殊形難定¶相灰頭土面少人知破蒲團垢衲衣出入隨身任所¶之行了多少彎曲徑過了多少沒橋溪杖挑風月橫¶肩上手握乾坤藏袖裏山海為家原不遠天地為廬¶到處居榮華富貴全無分清虛冷淡自相宜荊棘林¶中沒絆礙孤峰頂上示威儀嘯月吟風惟自許觀山¶翫水幾忘疲遊市廛宿旅邸化些油鹽菜蔬米饑餓¶將來養色軀貲持慧命導凡迷身居陋巷不知憂座¶結高堂未足奇肉案酒樓懸缽袋柳巷花街歇杖藜¶混俗和光忘恥辱散淡悠遊樂有餘或住深山坐禪
<pb:KR6q0581_J_002-0927c>¶林不貪名利不求榮麤衣淡飯隨時過作事隨緣任¶縱橫閒來趺坐盤陀石無韻山歌任我吟也無嗔也¶無喜逍遙灑落度日子天子不臣侯不友平生孤介¶直如斯乾坤生我沒用人我是他非渾不理逢人說¶些沒味禪見成公案頻拈舉達磨不先我不後布袋¶長老無彼此非素隱非行怪直入窩巢無內外生死¶無常沒可了菩提涅盤成一塊任從滄海變桑田我¶此淨土常不壞報佛恩酬祖債百事俱有高賢在奈¶予疏拙只偷安佛法世法無干礙人家笑我好糊言¶我笑人家不自在
#+END_VERSE
」¶

分燈¶

宗風大闡¶

#+BEGIN_VERSE
「　口似懸河眼似燈眉間挂劍利無情龜毛兔角親分¶付鳳子龍兒一任吞
#+END_VERSE
」¶

天一大悅¶

#+BEGIN_VERSE
「　橫戈躍馬出魔宮生死兩離智眼通缽袋拈來分付¶汝任從四海震吾宗
#+END_VERSE
」¶

普現大行¶

#+BEGIN_VERSE
「　無心無法自優游一句了然豁兩眸從上源來親授¶受祖家聲價要君酬
#+END_VERSE
」¶

天巖大照¶

#+BEGIN_VERSE
「　多年種毒恨冤深幾度沉埋幾度新大治紅爐曾煆¶煉許君出眾續傳燈
#+END_VERSE
」¶

天培本照¶

#+BEGIN_VERSE
「　頭角猙獰勢已成何緣終日隱群鱗從今點出雙睛¶去變化飛騰宇宙新
#+END_VERSE
」¶

天骨本淨¶

#+BEGIN_VERSE
「　亙古圓明如意珠驪龍領下少人知直拈一顆親分¶付照徹山河處處宜
#+END_VERSE
」¶

恒暲聖目
<pb:KR6q0581_J_002-0928a>¶

#+BEGIN_VERSE
「　法本無傳法已行曹源一滴潤乾坤秪今付汝天涯¶去隨處拈香咸報恩
#+END_VERSE
」¶

善一如純¶

#+BEGIN_VERSE
「　幾度遍參不計年來機氣燄逼人天吾今付汝龜毛¶拂千古聲名續正傳
#+END_VERSE
」¶

普渡大海¶

#+BEGIN_VERSE
「　多年種下茄與瓜今日拈來個個佳分付闍黎隨處¶用人天均濟活龍蛇
#+END_VERSE
」¶

普應¶

#+BEGIN_VERSE
「　法出曹源之至今無傳無受法洪深吾儕今日親分¶付是處任為功德林
#+END_VERSE
」¶

青華大全王居士¶

#+BEGIN_VERSE
「　五百餘年運一逢其間奮起振宗風山河鎮靜虛空¶闊朗朗中天化日紅
#+END_VERSE
」¶

孚世大倫龍居士¶

#+BEGIN_VERSE
「　臨濟家風孚世緣深開佛日映青蓮而今分付曹溪¶旨法海周流繼祖傳
#+END_VERSE
」¶

守一大圓姬居士¶

#+BEGIN_VERSE
「　一念修持許幾年導民育物潔如蓮鹿門心法親拈¶示永續來源證的傳
#+END_VERSE
」¶

德雲聖恩龍居士¶

#+BEGIN_VERSE
「　囊劫修身應大唐衣盂曾寄普光堂秪今拈出親傳¶授砥柱中流紫玉梁
#+END_VERSE
」¶

秀含六度李居士¶

#+BEGIN_VERSE
「　照世一盞無盡燈光明晃曜滿乾坤吾儕送與滇南¶子遞代相傳燦古今
#+END_VERSE
」¶

法派¶

#+BEGIN_VERSE
「　達本無學覺自通照能仁智海紹續真宗
#+END_VERSE
」¶

塔銘¶

黔南普陽安普連壤有山奇秀前臨滇東後倚關嶺
<pb:KR6q0581_J_002-0928b>¶
左跨粵西右駕隴北嘉相西來翠松東向峭壁層崟¶
名勝佳焉蓋天造地設為待哲人飛錫浮杯所也雖¶
然厥地為美厥境為偉而無高人達士散花點頭絮¶
沾水印未始不動有心者嘆耳庚子春不意天人作¶
緣松巋有主感善權和尚之至矣權公名達位楚北¶
人也萬曆戊午九月廿三日午時毓於辰溪父姓瞿¶
母王氏十三歲二親早逝公以方便智度為父母後¶
因兵燹八黔寓安順府禮太虛和尚落髮稟戒日精¶
毘尼次稟寒光和尚圓具領道無高矮之句尋住安¶
南廣福寺適幸蘭溪月幢禪師應請安龍道經廣福¶
權公一見喜自慶焉蓋幢禪師得昭覺丈老人之傳¶
造詣深遠權公堅留參扣即得牧牛法明年進安龍¶
同住隨遷普坪屢次入室機鋒迅捷真有當人不讓¶
之風幢禪師雖未許可然臨濟得其兒孫穎無生死¶
之旨而宗匠會乎歸要三玄三要已探源矣一日幢¶
禪師指水津處驗之公沖口說偈曰石津水汪徹骨¶
清涼一滴盈岸潤流八荒幢師休去隨受總戎陸公¶
君祥請主楞嚴寺開律堂雖雲水日增公猶不自肯¶
決意辭退遷龍場萬壽寺掩關自誓不悟必不出關¶
凝坐數月豁然貫通銀山鐵壁當下粉碎待見蘭溪¶
被詰公案覿面應酬似風轉虛空橫豎無礙始知都¶
盧秪在裏許古今淆訛直下承當有何難哉噫異矣¶
臨濟正脈於權公屈一指矣幢禪師特留分座公不¶
從時陽春撲屋欣然率諸門人杖錫東行時有隱士¶
前郡守許公偕境人譚戴眾善姓等觀公道風雅重¶
梵相奇偉於是生信迫切堅留瞻戀不舍公默識其¶
誠從而註錫率眾誅茅闢土躬耕務必首眾親得百¶
丈之真風小參煎點嘗蹈死心之用農務稍暇隨即¶
限期或學者頗鈍是必委屈開導堪雕琢者直以本¶
分鉗鎚公或時云踏著頂𩕳上一著十方世界瓦解
<pb:KR6q0581_J_002-0928c>¶
冰消且道諸人向甚麼處安身立命鮮有契其機者¶
或謂臨濟而下提唱益高機鋒益峻近日諸方模倣¶
之公獨守平實之旨何也吾竊讀宗門心書道若大¶
路然豈必舍平易而求高險以自苦耶窺公見處以¶
佛祖直指見性為宗古人隨機設施平險高下皆一¶
時權宜豈得已哉不求其本而徇其跡務為穿鑿者¶
公罪人也其上堂小參一味乾曝曝語真古風也頌¶
古贊偈全無文字何異睡虎口吻公平實之名風動¶
邊疆上遊郡邑文武當道每以撥冗譚心無不善其¶
道也如安龍鎮臺王公馳書請會渴仰心敬理出常¶
情癸丑冬泉臺張公糧驛參政陳公軍務安南落意¶
入山請益因時未遂猶走書致敬一時從白業明哲¶
賢士皆常與公為方外友再可異者總戎龍公天祐¶
喬梓舉署傾誠頂禮視若六通神冀真慧日普照智¶
月長圓也次而隴北諸營司遙聞道範不遠而來日¶
覲躬參親承記莂宛如鼻祖之風先開六宗沉迷既¶
而震旦直指遐邇仰慕如瞻星月於甲子秋偶示微¶
恙自不為介凡遇參請如常應勉仲秋廿日誡真俗¶
門人時當末法各宜精進向上別無一言廿三囑侍¶
者聖機曰清淨奉持如老僧在日報恩足矣又謂身¶
心疲倦就枕少憩復起警眾端坐而逝春秋六十有¶
七夏四十有五手度弟子若干眾授戒弟子幾數百¶
人得法而分居列剎者八人居士四人三會語有錄¶
成帙公語言雖無潤色亦無枯寂之態公賦性純厚¶
履踐真實如說而行如行而說終身一志是不可奪¶
夏蠟之需隨緣而至隨即供眾不畜長物寂後棺殮¶
之理龍公欣然如子弟之孝父兄無異也喜施塔基¶
於松巋前十里許山川繡錯松相鬱蔥真美境也監¶
院副寺大祥大修大耀等不憚勞苦建立石塔此所¶
藏不朽骸留不磨跡是又天造地設待哲人之歸境
<pb:KR6q0581_J_002-0929a>¶
也法嗣如純者索銘於予予曰未睹其人未履其地¶
烏乎銘哉及觀行實讀全錄語恍然若睹其人履其¶
地又烏乎不銘哉盥手焚香敬而銘曰。¶

#+BEGIN_VERSE
「　大哉至道無憂無惱樂意自在藥山長笑機心自息¶法融獨妙不藥不病缽瓶永笑散花於雨點石魚躍¶得意忘言慧燈常照面壁得來豎拳悟竅而今而後¶梅熟龍躍
#+END_VERSE
」

鎮陽蕭登崇沐手拜撰。¶
¶
¶
¶

行實¶

師名達位字善權乃楚北人也父姓瞿母王氏生於¶
萬曆戊午九月廿三日午時自離襁褓喜睹梵像至¶
冠年一日聞僧誦法華經至有智若聞則能信解之¶
句感發出塵之念時值世變棄家入黔至安順觀音¶
硐禮太虛和尚披剃并受沙彌十戒經兩載辭虛往¶
參含光和尚座下具足光令看父母未生前話久久¶
不契又辭光參月幢和尚一日請益問父母未生前¶
那個是某甲本來面目幢與驀頭一棒云會麼師擬¶
對幢復棒云鈍漢參堂去師自此疑情亦重立誓閉¶
關云設若不明此事決不出關一夜經行至四鼓時¶
昏沉甚重忽倒地上人事罔知久而甦醒只是手足¶
不能自舉遍體汗流覺得橫身輕快疑情冰釋如放¶
下百觔擔子相似然後出關復省覲幢幢以數十公¶
案驗之師對無疑方承印證師於前後行化所住院¶
名並歸終端緒已載會燈故不復贅世壽六十七僧¶
臘四十五。¶

法嗣門人如純撰¶
¶
善權位禪師語錄卷之二終